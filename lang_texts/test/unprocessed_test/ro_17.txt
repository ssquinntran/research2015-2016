	(IT) Dnă preşedintă, doamnelor şi domnilor, aş dori să-mi exprim sprijinul pentru propunerea dnei Jiménez-Becerril Barrio referitoare la o cartă europeană privind drepturile familiilor care sunt victime ale terorismului şi să subliniez faptul că aceasta constituie o ocazie extraordinară pentru ca Europa să trimită un mesaj clar în legătură cu terorismul, având în vedere că lipsa acestui mesaj a dus la eşecul Procesului de la Barcelona în 2005, când şefii de stat sau de guvern ai ţărilor euro-mediteraneene nu au reuşit să ajungă la un consens.
