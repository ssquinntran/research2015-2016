	Arvoisa puhemies, on tietenkin koskettavaa, mutta myös oikein ja asianmukaista, että eurooppalaisten kansalaisoikeuksista kannetaan huolta, kuten tämän keskustelun perusteella on ilmeistä. Haluan siksi tuoda tällä keskustelufoorumilla esiin, etten ole nähnyt kansalaisten perusoikeuksia juurikaan puolustettavan, kun esimerkiksi kotimaassani Belgiassa valtion turvallisuuspoliisi on salakuunnellut demokraattisesti valittujen, puolueeseeni kuuluvien parlamentin jäsenten puhelimia.
