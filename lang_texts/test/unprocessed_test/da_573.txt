	Jeg har lige fået kendskab til dette referat og kunne konstatere følgende: Under min tale om Radwan-betænkningen om Den Europæiske Centralbanks årsberetning blev jeg flere gange afbrudt af bifald og tilråb, især da jeg efter talerne af diverse gammelkommunister fra DDR betegnede de recepter, som de, der har ruineret en hel stat, fremsatte her igen, som rent vrøvl, og da jeg pegede på, hvor vigtig Den Europæiske Centralbanks uafhængighed er, netop set i lyset af de tolv rød-rosa-grønne regeringer i Euroland.
